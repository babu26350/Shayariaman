
    <p>अल्फाज़ों के पेट को, जवानियाँ खिलानी पड़ती है।<br>
क़लम रूपी तलवार से,  जिन्दगानियाँ मिटानी पड़ती है ।</p>
 <p>सिर्फ़ क़लम रखने से कुछ नहीं होता जनाब,<br>
चलन भी बिगाड़ना पड़ता है, लफ़्जों की ज़ुस्तजु में !</p>
  <p>मेरे गाँव का मौसम, बड़ा अजीब  है।<br>
जेठ है मेहरबाँ, और सावन ग़रीब है ।</p>
 
     <p>तक़दीर की लकीर में पाया था, मुहोब्बत का मँजर।<br>
कमबख़्त ने लकीर ही बदल डाली, इस क़दर चलाया खँज़र।</p>
 <p>तेरे शहर को हुआ क्या, घिर गया हुँ ख़तरों से।<br>
यहाँ तो दिल परखे जाते है, हुस्न की नज़रों से।</p>
 
   <p>कुछ जनाज़े दिल से निकले, कुछ निकले घरों से,<br>
घरों वाले दुनिया से बाहर, और दिल वाले ख़तरों से।
</p>
 <p>तारों को दर्द होता है धुन देकर,<br>
और लोग कहते है, साजिन्दा साज बजाता है ।</p>
     <p>ये शायरी ही निभायेगी मेरा साथ ज़िंदगी भर,<br>
वक़्त के साथ ल़फ्ज, मतलब जो नहीं बदलते।</p>
        <p>शायरी का मतलब किसी को समझ आये न आये,<br>
पर मतलब की शायरी सबको समझ आती है ।</p>
  <p>खँजरों से मिटवाई थी, हाथों की लकीर को।<br>
कैसे दोषी ठहराऊँ अब, मुंसिफ़ ए तक़दीर को।</p>
<p>गीले- शिकवे सारे, अदम में रख देते।<br>
राह ए मुहोब्बत का हिसाब, क़दम में रख देते।<br>
मेरे ख़त का जवाब तो देते जनाब,<br>
कलेजा निकाल कर, क़लम में रख देते।</p>

<p>अँजाम ए मुहोब्बत, किस क़दर कहूँ,<br>
अल्फ़ाज़ दर्द माँगते है, और क़लम लहू ।</p>

 <p>हम तो रूसवा हो गए, दिल अपना तुड़वाकर।<br>
और वो पा गए पाकिज़गी, बस एक निकाह पढ़वाकर।</p>
 <p>तुम्हें तुम्हारे पिया, हमें दास्ताँ ए ग़म मुबारक।<br>
कात़िल हमारी दुनिया के, तुम्हे दूसरा जन्म मुबारक ।</p>
        <p>कौन किसी पर रहम खाता है जनाब।<br>
लोग तो बुझते चिराग़ों की भी क़सम खा लेते है।</p>
 <p>आलम ए बेचारगी में, निगाह ए कर्म चाहिए।<br>
जो लिखे फ़ख़्त ख़ुशी हमारी, ऐसी क़लम चाहिए।</p>
    <p>हर शाख़ ए गुल पर, फुलों का आशियाँ नहीं होता।<br>
होगी बेरुख़ी मौसम की, बेज़ार बाग़वाँ नहीं होता है।
</p>
       <p>शीशे की ज़िद थी, दर्पण बनना ।<br>
फिर क्यों बुरा लगे, एक तरफ़ से बदलना।</p>
<p>कातिल नहीं ज़माने में, मेरे यार की तरह।<br>
खामोशियाँ भी काम में लि, तलवार की तरह ।</p>
<p>इस पाक़िजा से नाते को, मुहब्बत का नाम ना दे,<br>
लोग सब़ब ढुंढ़ते है, बदनाम करने का ।
</p>
 <p>यूँ ही बदनाम हुआ श़ाकी, बैठकर महख़ाने में,<br>
क़ुसूरवार तो मीना थी,लबों तक पहुँचाने में।</p>
<p>छोड़कर आँधी की चपेट में, छोटे से आशियान को।<br>
सुकून कैसे मिल जाता है, इस दिल के बाग़वान को।</p>
       <p>ख़्वाहिशों के सागर में, ख़ुशियों की बारिश हो गयी।<br>
पर साहिल की बस्तियों में, रोशनी धो गयी ।</p>
